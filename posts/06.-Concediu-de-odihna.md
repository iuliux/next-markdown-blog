---
title: 'Concediul de odihnă și compensarea în bani a zilelor de concediu de odihnă neefectuate'
metaTitle: 'Concediul de odihnă și compensarea în bani a zilelor de concediu de odihnă neefectuate'
metaDesc: 'Concediul de odihnă și compensarea în bani a zilelor de concediu de odihnă neefectuate: durată, programare, compensare'
socialImage: images/concediu.jpg
date: '2024-30-01'
tags:
  - concediu, concediu de odihnă, concediu neefectuat, compensare zile de concediu, programarea concediului, durată concediu
---

Durata efectivă a concediului de odihnă anual trebuie prevăzută expres în contractul individual de muncă și aceasta nu poate fi mai mică de 20 de zile lucrătoare, fără a fi incluse zilele libere legale.

Concediul de odihnă trebuie efectuat integral în natură în fiecare an calendaristic, iar numai în cazuri justificate acesta poate fi păstrat pentru următorul an calendaristic. Concediul astfel reportat trebuie efectuat cel târziu în următoarele 18 luni începând cu anul următor.

Efectuarea concediului de odihnă se face în baza unei programări stabilite de angajator după consultarea salariatului. Potrivit reglementărilor în vigoare programarea concediilor se recomandă a fi făcută până la sfârșitul anului pentru anul următor.

La stabilirea programării concediilor de odihnă angajatorul trebuie să țină cont de dreptul fiecărui salariat de a beneficia într-un an calendaristic de cel puțin 10 zile lucrătoare consecutive de concediu de odihnă.

Compensarea în bani a concediului de odihnă neefectuat este permisă și totodată obligatorie numai în cazul încetării contractului individual de muncă.
