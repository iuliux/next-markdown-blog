---
title: 'Cum să îți schimbi permisul auto străin cu unul românesc fără examen'
metaTitle: 'Cum să îți schimbi permisul auto străin cu unul românesc fără examen'
metaDesc: 'Cum să îți schimbi permisul auto străin cu unul românesc fără examen: condiții, documente necesare.'
socialImage: images/permis-auto.jpg
date: '2024-10-01'
tags:
  - permis, permis auto, permis auto străin, schimbare permis auto, acte necesare
---


O primă condiție pentru a-ți putea schimba permisul auto cu unul românesc este să ai domiciliul sau reședința în România.

Stabilirea reședinței în România se face prin eliberarea unui certificat de înregistrare în cazul cetățenilor UE, ai spațiului economic european ori ai Confederației Elvețiene ori a unui permis de ședere temporară în cazul celorlalți cetățeni străini.

Trebuie precizat că nu orice permis auto străin poate fi preschimbat cu unul românesc. Astfel, pot fi preschimbate doar permisele auto emise de autoritățile țărilor care sunt parte la convenția asupra circulației rutiere sau țările cu care România are încheiate tratate bilaterale sau multilaterale în materie de recunoaștere reciprocă a permiselor de conducere.

Documentele necesare pentru preschimbarea permisului auto străin sunt: - cerere, - permisul de conducere străin în original + o traducere legalizată în limba română a acestuia, - documentul de identitate al solicitantului care face dovada reședinței sau domiciliului în România, - dovada achitării taxei în cuantum de 89 de lei și - fișa medicală doar în situația în care se solicită eliberarea unui permis de conducere cu o noua valabilitate.
